\section{Wstęp}\label{sec:introduction}
\paragraph{Dlaczego napisałem ten artykuł?}
Na przestrzeni lat napotkałem wiele aplikacji które przez nieprawidłowe uporządkowanie zasobów znacznie komplikowały swoją strukturę. Sieć połączeń, i relacji klas wymieniających między sobą instancje-singletony sprawiał, że ja jako czytelnik kodu miałem spory problem określić kiedy zasoby są inicjowane i co jest ich właścicielem (kto jest odpowiedzialny za ich zwalnianie).

Zarządzanie zasobami w \Cpp{} dodatkowo komplikuje brak wsparcia wielowątkowości u zarania języka, a sam język wprowadza pułapki nieznane dla wielu programistów. Na szczęście nowsze standardy poczynając od \Cpp{}11 zaczęły zauważać konieczność wsparcia dla wielowątkowości. W artykule skupię się na \Cpp{}14.

\paragraph{Kto jest targetem?}
Jeśli często widzisz kod zaprezentowany w sekcji \ref{sec:problem-desc} i chcesz to zmienić ale nie wiesz jak to jest to artykuł dla Ciebie.

\paragraph{Jaki jest zakres artykułu?}
Publikacja omawia metody usystematyzowanego dostępu i inicjacji zasobów współdzielonych. Nie opisuje narzędzi, ani podstaw wielowątkowości.

Opisywane są techniki które wykorzystałem w swojej pracy przy refaktoryzowaniu i czyszczeniu istniejącego kodu dla biblioteki interface'u sieciowego. Są to metody sprawdzone w aplikacjach klasy desktop przy użyciu mechanizmów biblioteki standardowej do kilkudziesięciu watków. Nie będą potuszane rozwiązania dla aplikacji serwerowych, czy o wysokich wymaganiach wydajnościowych w których nie mam doświadczenia. Artykuł nie ma też zastosowania dla problematyki massive-parallelizm.

Artykuł skupia się na czytelności kodu i technik prowadzenia użytkowników kodu do zachowania czytelności. Będą poruszane wątki związane z bezpieczeństwem dostępu, jednak będą one krótkie gdyż można je znaleść w każdej książce z tej tematyki. Wydajność rozwiązań nie będzie poruszana.

\paragraph{Streszczenie}
W dalszej części przedstawię kod inspirowany stanem zastanym przed refaktoryzacją. Kod będzie popsuty bardziej niż rzeczywisty by ukazać dodatkowe problemy znalezione w innych aplikacjach. Następnie zacznę wskazywać błędy i metodą ewolucyjną zrefaktoryzuję kod wprowadzając kolejne techniki dostępu do zasobów. Na koniec zaprezentuję działający kod inspirowany kodem po refaktoryzacji.
